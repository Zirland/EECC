117

VYHLÁŠKA

ze dne 10. května 2007

o číslovacích plánech sítí a služeb elektronických komunikací

Ministerstvo informatiky stanoví podle § 150 odst. 2 zákona č. 127/2005 Sb., o elektronických komunikacích a o změně některých souvisejících zákonů (zákon o elektronických komunikacích), ve znění pozdějších předpisů, (dále jen „zákon“) k provedení § 29 odst. 4 zákona:

ČÁST PRVNÍ
ÚVODNÍ USTANOVENÍ

§ 1
Předmět úpravy

(1) Touto vyhláškou se stanoví číslovací plány veřejných telefonních sítí, veřejných datových sítí, síťových směrovacích čísel, signalizačních bodů veřejných komunikačních sítí se signalizačním systémem č. 7, čísel identifikujících vydavatele mezinárodních telekomunikačních platebních karet a vydavatele identifikačních účastnických karet a číslovací plán mnemotechnických adres veřejných administračních managementových domén pro systém zprostředkování zpráv.

(2) Číslovací plány podle odstavce 1 obsahují pravidla pro tvorbu a využívání čísel, kódů, identifikátorů, adres a jmen pro adresování a číslování koncových bodů veřejných komunikačních sítí určených pro přístup ke službám elektronických komunikací a k neveřejným komunikačním sítím a dále pravidla pro tvorbu a využívání čísel identifikujících vydavatele mezinárodních telekomunikačních platebních karet a vydavatele identifikačních účastnických karet.

§ 2
Vymezení pojmů

Pro účely této vyhlášky se rozumí

a) číslem posloupnost číslic stanoveného počtu,

b) kódem definovaná část čísla, definovaná posloupnost číslic, binární číslo nebo hexadecimální číslo,

c) identifikátorem posloupnost číslic,

d) jménem posloupnost znaků v adrese systému zprostředkování zpráv,

e) adresou

1. číslo,

2. posloupnost kódu a čísla,

3. posloupnost znaku, kódu a čísla,

4. jméno, nebo

5. posloupnost jmen,

f) sítí ISDN digitální síť integrovaných služeb,

g) evropským harmonizovaným číslem jednotné telefonní číslo stanovené právním předpisem Evropské unie.

ČÁST DRUHÁ
ČÍSLOVACÍ PLÁN VEŘEJNÝCH TELEFONNÍCH SÍTÍ

§ 3

Číslovací plán veřejných telefonních sítí stanovuje číslování služeb, adresy koncových bodů veřejných telefonních sítí a koncových bodů veřejných komunikačních sítí, určených pro přenos hlasu, podle doporučení CEPT/ECTRA REC(98)03 a doporučení CEPT/ECTRA REC(98)04 mezinárodní organizace CEPT (Conférence Européene des Administrations des Postes et des Télécommunications) - Evropská konference poštovních a telekomunikačních správ. Telefonním číslem podle tohoto číslovacího plánu se rozumí národní (významové) číslo v národním formátu podle doporučení CEPT/ECTRA REC(98)04.

§ 4
Mezinárodní číslo

(1) Mezinárodní číslo, stanovené podle doporučení Mezinárodní telekomunikační unie ITU-T E.164, určuje mezinárodní adresu koncového bodu sítí uvedených v § 3.

(2) Mezinárodní číslo se skládá z kódu země a telefonního čísla. Pro Českou republiku je kód země 420. Formát mezinárodního čísla je uveden v příloze č. 1.

(3) Ve veřejných pevných telefonních sítích a ve veřejných komunikačních sítích, určených pro přenos hlasu, je pro volbu mezinárodního čísla stanoven mezinárodní přestupný znak „00“ („nula“ „nula“), ve veřejných mobilních telefonních sítích je mezinárodní přestupný znak „00“ („nula“ „nula“) nebo „+“ („plus“).

§ 4a
Univerzální mezinárodní číslo pro bezplatné volání

Univerzální mezinárodní číslo pro bezplatné volání1) slouží pro celosvětový přístup ke službě volání na účet volaného. Mezinárodní přestupný znak se používá obdobně jako u mezinárodního čísla podle § 4 odst. 3. Formát univerzálního mezinárodního čísla pro bezplatné volání je uveden v příloze č. 1.

§ 5
Telefonní číslo ve veřejných telefonních sítích

(1) Telefonní číslo je část mezinárodního čísla, která následuje po kódu země a která stanovuje v národním formátu adresu koncového bodu sítí uvedených v § 3 pro přístup k uživatelům těchto sítí nebo pro přístup ke službám elektronických komunikací poskytovaným prostřednictvím těchto sítí.

(2) Telefonní číslo pro veřejnou pevnou telefonní síť se skládá z kódu číslovací oblasti a doplňkových číslic nebo z přístupového kódu k síti a doplňkových číslic. Telefonní číslo pro veřejnou mobilní telefonní síť a pro veřejnou komunikační síť, určenou pro přenos hlasu, se skládá z přístupového kódu k síti a doplňkových číslic.

(3) Telefonní číslo pro přístup ke službě elektronických komunikací se skládá z přístupového kódu ke službě elektronických komunikací a doplňkových číslic, popřípadě směrovacího kódu a doplňkových číslic. Přístupový kód ke službě elektronických komunikací určuje charakter služby nebo skupiny služeb.

(4) Formáty telefonního čísla jsou uvedeny v příloze č. 1.

(5) Telefonní číslo se podle této vyhlášky použije i pro stanovení adresy koncového bodu pro připojení neveřejné komunikační sítě.

(6) Pro stanovení národní adresy koncového bodu sítí uvedených v § 3 lze použít i mezinárodní číslo podle § 4 odst. 2 s mezinárodním přestupným znakem podle § 4 odst. 3, pokud to tato síť technicky umožňuje.

§ 6
Zkrácené telefonní číslo

(1) Zkrácené telefonní číslo stanovuje adresu koncových bodů sítí uvedených v § 3 pro přístup ke službě poskytované prostřednictvím těchto sítí.

(2) Zkrácené telefonní číslo se skládá z přístupového kódu ke službě a doplňkových číslic. Přístupový kód ke službě určuje charakter služby nebo skupiny služeb. Zkrácená telefonní čísla jsou uvedena v příloze č. 1.

§ 7
Symetrická a lehce zapamatovatelná čísla

(1) Symetrickým číslem se pro účely této vyhlášky rozumí telefonní číslo, jehož symetrie je vymezena středovou číslicí.

(2) Lehce zapamatovatelným číslem se pro účely této vyhlášky rozumí každé telefonní číslo ve formátech uvedených v příloze č. 1 a každé třímístné, čtyřmístné, pětimístné zkrácené telefonní číslo nebo evropské harmonizované číslo.

§ 8
Kódy pro volbu a předvolbu operátora

Kódy pro volbu operátora a předvolbu operátora jsou uvedeny v příloze č. 1. Po volbě kódu volby operátora nebo při nastaveném kódu předvolby operátora se při uskutečňování národního volání volí a předává telefonní číslo bez mezinárodního přestupného znaku podle § 4 odst. 3 a bez kódu země podle § 4 odst. 2.

§ 9
Mezinárodní identifikátor účastníka mobilní telefonní sítě

(1) Mezinárodní identifikátor účastníka mobilní telefonní sítě identifikuje účastníka v mobilní telefonní síti podle doporučení Mezinárodní telekomunikační unie ITU-T E.212.

(2) Mezinárodní identifikátor účastníka mobilní telefonní sítě se skládá z kódu země mobilní telefonní sítě, kódu mobilní telefonní sítě a identifikačního čísla účastníka mobilní telefonní sítě. Pro Českou republiku je stanoven kód země mobilní telefonní sítě 230. Formát mezinárodního identifikátoru účastníka mobilní telefonní sítě je uveden v příloze č. 1.

§ 10
Pravidla pro přidělování telefonních čísel

(1) Telefonní čísla pro přístup k účastníkům veřejných telefonních sítí se přidělují v číselné řadě po sobě jdoucích čísel s přírůstkem o velikosti „1“, a to v řadě 1000 čísel a jejích násobcích pro veřejné pevné telefonní sítě a v řadě 10000 čísel a jejích násobcích pro veřejné mobilní telefonní sítě.

(2) Telefonní čísla pro přístup k účastníkům veřejné komunikační sítě určené pro přenos hlasu se přidělují v číselné řadě po sobě jdoucích čísel s přírůstkem o velikosti „1“, a to v řadě 10000 čísel a jejích násobcích.

(3) Telefonní čísla pro přístup ke službám elektronických komunikací se přidělují podle charakteru služby uvedeného v příloze č. 1 a v počtu uvedeném v žádosti o udělení oprávnění k využívání čísel.

(4) Zkrácená telefonní čísla se přidělují podle charakteru služby uvedeného v příloze č. 1 a v počtu uvedeném v žádosti o udělení oprávnění k využívání čísel.

(5) Telefonní čísla pro přístup k neveřejným komunikačním sítím s délkou 9 číslic se přidělují v číselné řadě po sobě jdoucích čísel s přírůstkem o velikosti „1“, a to v řadě 10000 čísel a jejich násobcích.

ČÁST TŘETÍ
ČÍSLOVACÍ PLÁN VEŘEJNÝCH DATOVÝCH SÍTÍ

§ 11

Číslovací plán veřejných datových sítí stanovuje číslování koncových bodů podle doporučení Mezinárodní telekomunikační unie ITU-T X.121 ve veřejných datových sítích provozovaných podle doporučení Mezinárodní telekomunikační unie ITU-T X.25 a ITU-T X.75.

§ 12
Mezinárodní datové číslo ve veřejných datových sítích

(1) Mezinárodní datové číslo určuje adresu koncového bodu veřejné datové sítě podle doporučení Mezinárodní telekomunikační unie ITU-T X.121.

(2) Mezinárodní datové číslo se skládá z datového kódu země a národního datového čísla, nebo identifikačního kódu veřejné datové sítě (dále jen „identifikační kód“) a síťového koncového datového čísla. Pro Českou republiku je stanoven datový kód země 230. Formát mezinárodního datového čísla je uveden v příloze č. 2.

(3) Identifikační kód identifikuje veřejnou datovou síť nebo skupinu veřejných datových sítí nebo skupinu neveřejných datových sítí připojených k veřejným datovým sítím. Identifikační kód se skládá z datového kódu země a čísla veřejné datové sítě. Formát identifikačního kódu je uveden v příloze č. 2.

§ 13
Pravidla pro využívání identifikačních kódů a přestupných znaků

(1) Jednomu operátorovi lze přidělit pouze jeden identifikační kód, který identifikuje všechny jeho datové sítě.

(2) Identifikační kód neveřejné datové sítě připojené k veřejné datové síti stanoví operátor, jemuž byl přidělen identifikační kód veřejné datové sítě.

(3) Přestupný znak pro datové spojení z veřejných datových sítí do veřejných dálnopisných sítí je číslice „8“, z veřejných datových sítí do veřejných telefonních sítí s analogovým rozhraním je číslice „9“ a z veřejných datových sítí do veřejných telefonních sítí s digitálním rozhraním ISDN je číslice „0“ („nula“) podle doporučení Mezinárodní telekomunikační unie ITU-T X.121.

(4) V případě, že identifikační kód je společný pro skupinu veřejných datových sítí, je příslušná veřejná datová síť identifikována první číslicí následující po identifikačním kódu, kterou je číslice B ze síťového koncového datového čísla.

ČÁST ČTVRTÁ
ČÍSLOVACÍ PLÁN SÍŤOVÝCH SMĚROVACÍCH ČÍSEL

§ 14

Číslovací plán síťových směrovacích čísel stanovuje tvorbu síťových směrovacích čísel, hodnoty identifikačních čísel ústředen a identifikačních čísel sítí pro směrování volání ve veřejných komunikačních sítích.

§ 15
Síťové směrovací číslo

(1) Síťové směrovací číslo určuje adresní informaci metodou sdružené adresy s telefonním číslem. Skládá se z kódu síťového směrovacího čísla a identifikačního čísla ústředny nebo z kódu síťového směrovacího čísla a identifikačního čísla sítě.

(2) Formát síťového směrovacího čísla je uveden v příloze č. 3.

§ 16
Pravidla pro využívání síťových směrovacích čísel

(1) Identifikační čísla ústředen se přidělují minimálně v řadě 10 čísel po sobě jdoucích s přírůstkem o velikosti „1“ z intervalu hodnot 1000 až 9999.

(2) Identifikační čísla veřejné komunikační sítě se přidělují z intervalu hodnot 200 až 999.

ČÁST PÁTÁ
ČÍSLOVACÍ PLÁN SIGNALIZAČNÍCH SÍTÍ SE SIGNALIZAČNÍM SYSTÉMEM Č. 7

§ 17

(1) Číslovací plán signalizačních sítí se signalizačním systémem č. 7 stanovuje způsob přiřazování síťových indikátorů těmto sítím, způsob přiřazování kódů signalizačním bodům části mezinárodní signalizační sítě náležející České republice a způsob přiřazování kódů signalizačním bodům národní signalizační sítě.

(2) Signalizačním systémem č. 7 se rozumí signalizační systém podle doporučení Mezinárodní telekomunikační unie ITU-T série Q.

(3) Signalizačním bodem se pro účely této vyhlášky rozumí zařízení signalizační sítě se signalizačním systémem č. 7, které vysílá a přijímá signalizační zprávy mezi těmito sítěmi nebo uvnitř těchto sítí.

§ 18
Číslování mezinárodní signalizační sítě se signalizačním systémem č. 7

(1) Mezinárodní signalizační síť se signalizačním systémem č. 7 je určena síťovým indikátorem mezinárodní signalizační sítě a kódy mezinárodních signalizačních bodů podle doporučení Mezinárodní telekomunikační unie ITU-T Q.708.

(2) Kód mezinárodního signalizačního bodu je binární kód, který určuje signalizační bod v mezinárodní signalizační síti se signalizačním systémem č. 7.

(3) Formát kódu mezinárodního signalizačního bodu je uveden v příloze č. 4.

§ 19
Číslování národní signalizační sítě se signalizačním systémem č. 7

(1) Národní signalizační síť se signalizačním systémem č. 7 České republiky je určena síťovým indikátorem přechodové signalizační sítě se signalizačním systémem č. 7 a síťovými indikátory signalizačních sítí operátorů podle doporučení Mezinárodní telekomunikační unie ITU-T Q.708.

(2) Formát kódu národního signalizačního bodu je uveden v příloze č. 4.

§ 20
Hodnoty síťových indikátorů

Hodnoty síťových indikátorů signalizačních sítí se signalizačním systémem č. 7 jsou uvedeny v příloze č. 4.

ČÁST ŠESTÁ
ČÍSLOVACÍ PLÁN ČÍSEL IDENTIFIKUJÍCÍCH VYDAVATELE MEZINÁRODNÍCH TELEKOMUNIKAČNÍCH PLATEBNÍCH KARET A VYDAVATELE IDENTIFIKAČNÍCH ÚČASTNICKÝCH KARET

§ 21

Číslovací plán čísel identifikujících vydavatele mezinárodních telekomunikačních platebních karet a vydavatele identifikačních účastnických karet stanovuje způsob tvorby čísel identifikujících vydavatele mezinárodních telekomunikačních platebních karet a vydavatele identifikačních účastnických karet (SIM karet).

§ 22
Základní číslo účtu

(1) Základní číslo účtu se využívá k číslování mezinárodních telekomunikačních platebních karet a identifikačních účastnických karet (SIM karet) (dále jen „karty“) podle doporučení Mezinárodní telekomunikační unie ITU-T E.118.

(2) Základní číslo účtu se skládá z identifikačního čísla vydavatele karet, čísla identifikujícího individuální účet a Luhnovy kontrolní číslice, která slouží ke kontrole validity základního čísla účtu.

(3) Identifikační číslo vydavatele karet se skládá z identifikátoru hlavního odvětví, kódu země, pro kterou jsou karty určeny, a identifikátoru vydavatele karet.

(4) Identifikátor hlavního odvětví pro elektronické komunikace je stanoven číslem 89.

(5) Pro karty používané v České republice je stanoven kód země 420.

(6) Formát základního čísla účtu je uveden v příloze č. 5.

ČÁST SEDMÁ
ČÍSLOVACÍ PLÁN MNEMOTECHNICKÝCH ADRES VEŘEJNÝCH ADMINISTRAČNÍCH MANAGEMENTOVÝCH DOMÉN PRO SYSTÉM ZPROSTŘEDKOVÁNÍ ZPRÁV

§ 23

Číslovací plán mnemotechnických adres veřejných administračních managementových domén pro systém zprostředkování zpráv stanovuje způsob tvorby mnemotechnických adres veřejných administračních managementových domén v systému zprostředkování zpráv podle doporučení Mezinárodní telekomunikační unie ITU-T F.400 a ITU-T F.401.

§ 24
Pravidla pro tvorbu mnemotechnických adres veřejných administračních managementových domén

(1) Veřejnou administrační managementovou doménou (dále jen „doména“) se rozumí oblast, která obsahuje systémy výměny zpráv provozované jedním poskytovatelem služby. Tento poskytovatel je správcem domény.

(2) Uživatelem systému výměny zpráv se rozumí každý, kdo přijímá nebo vysílá zprávy v tomto systému.

(3) Mnemotechnická adresa domény se skládá vždy ze jména země a jména domény a volitelných atributů podle přílohy č. 6. V mnemotechnické adrese domény musí být z volitelných atributů vždy obsažen alespoň atribut „jméno“ nebo atribut „příjmení“ anebo atribut „název organizace“.

(4) Pro Českou republiku je stanoveno jméno země „CZ“.

(5) Jméno domény je určeno k adresování odesílaných a přijímaných zpráv.

(6) Ustanovení odstavců 1 až 5 se vztahují obdobně i na neveřejné managementové domény, které jsou připojeny k doméně.

ČÁST OSMÁ
ZVLÁŠTNÍ PŘÍPADY VYUŽÍVÁNÍ ČÍSEL

§ 25

Ve veřejné telefonní síti se mohou používat kódy tvořené kombinací číslic se znaky "*" ("hvězdička") nebo "#" ("dvojitý křížek"), nebo kombinací číslic, která nesmí začínat číslicí „1“, a které umožňují v závislosti na jejich délce směrování na služby pouze uvnitř sítě operátora. Služby adresované těmito kódy nejsou uživatelům z ostatních veřejných komunikačních sítí dostupné.

§ 26

K zasílání krátkých textových zpráv (SMS) a multimediálních zpráv (MMS) ve veřejných komunikačních sítí se využívají krátké kódy, tvořené kombinací číslic, které nejsou telefonními čísly ani zkrácenými telefonními čísly.

§ 27

Telefonní čísla označená jako rezerva bez konkrétního účelu nebo rezerva pro konkrétní účel se nepřidělují.

ČÁST DEVÁTÁ
PŘENOSITELNOST ČÍSEL

§ 27a

(1) Geografická telefonní čísla lze přenášet jen v příslušné číslovací oblasti, jejíž kód TC uvedený v příloze č. 1 se shoduje s první nebo s první i druhou číslicí telefonního čísla.

(2) Blok telefonních čísel určených pro připojení telekomunikačního koncového zařízení ve funkci pobočkové ústředny k veřejné pevné telefonní síti lze ze sítě, ke které je v době přenášení připojeno, přenášet do veřejné pevné telefonní sítě jiného operátora pouze jako celý blok.

(3) Blok telefonních čísel určených pro připojení telekomunikačního koncového zařízení ve funkci pobočkové ústředny k veřejné mobilní telefonní síti lze ze sítě, ke které je v době přenášení připojeno, přenášet do veřejné mobilní telefonní sítě jiného operátora pouze jako celý blok.

(4) Mezinárodní identifikátor účastníka mobilní telefonní sítě (IMSI) je nepřenositelný.

(5) Povinnost přenositelnosti podle zákona o elektronických komunikacích se nevztahuje na

a) čísla pro přístup ke službě využívaná současně ve veřejných komunikačních sítích více operátorů,

b) zkrácená telefonní čísla,

c) čísla s přístupovým kódem ke službě (SAC) 800 a číslicemi A=0, B=0,

d) čísla se směrovacím kódem 701, 93, 960 až 969, 970 a 977,

e) čísla s přístupovým kódem 972 až 974, 980, 983 a 98900 až 98999 a

f) jednotlivá čísla z přiděleného bloku čísel s přístupovým kódem 95000 až 95999.

ČÁST DESÁTÁ
ZÁVĚREČNÁ USTANOVENÍ

§ 28
Účinnost

Tato vyhláška nabývá účinnosti dnem 1. července 2007.
Přechodné ustanovení zavedeno vyhláškou č. 267/2009 Sb. Čl. II

Telefonní čísla s přístupovými kódy k síti (DNe) 601 až 608, 72, 73, 77 a 7900 až 7999 využívaná k poskytování veřejně dostupné telefonní služby v pevném místě ke dni nabytí účinnosti této vyhlášky je možno používat nejdéle do ukončení smlouvy s účastníkem o poskytování veřejně dostupné telefonní služby.

Ministr: MUDr. Mgr. Langer v. r.

Příloha č. 1 k vyhlášce č. 117/2007 Sb.
Číslovací plán veřejných telefonních sítí

1. Formát mezinárodního čísla

1. Formát mezinárodního čísla

1a. Formát univerzálního mezinárodního čísla pro bezplatné volání

Formát univerzálního mezinárodního čísla pro bezplatné volání

2. Formáty telefonního čísla
2. Formáty telefonního čísla

kde je:

TC - kód číslovací oblasti,

DNe - přístupový kód k síti,

SAC - přístupový kód ke službě,

n - počet číslic kódu číslovací oblasti nebo přístupového kódu k síti nebo přístupového kódu ke službě.

3. Kódy volby a předvolby operátora
1000 až 1059	Kód volby a předvolby podnikatele poskytujícího veřejně dostupnou telefonní službu	
10600 až 10999	Rezerva pro kód volby a předvolby podnikatele poskytujícího veřejně dostupnou telefonní službu	

4. Zkrácená telefonní čísla

4.1. Zkrácená telefonní čísla pro přístup ke službám s kódem SAC = 11
1110 až 111	Rezerva	
112	Jednotné evropské číslo tísňového volání	
113 až 115	Rezerva	
116000 až 116111	Evropská harmonizovaná čísla	1)
116112	Rezerva	1)
116113 až 116999	Evropská harmonizovaná čísla	1)
117	Rezerva	
1180 až 1189	Informace o národních a mezinárodních telefonních číslech účastníků a další související informace	
119	Rezerva	

1) Rozhodnutí Komise 2007/116/ES o vyhrazení vnitrostátního číselného rozsahu „116“ pro harmonizovaná čísla harmonizovaných služeb se sociální hodnotou.

4. 2. Zkrácená telefonní čísla pro přístup ke službám s kódem SAC = 12
1200 až 1240	Služby pro zdravotně postižené, sociální a zdravotní služby, havarijní služby	
12410 až 12999	Služby pro zdravotně postižené, sociální a zdravotní služby, havarijní služby, informační služby	

4.3. Zkrácená telefonní čísla pro přístup ke službám s kódem SAC = 13
130000 až 130199	Přístup na zkušební a testovací zařízení operátora	1)
130200 až 130999	Rezerva pro zkušební a testovací zařízení operátora	1)
13100 až 13199	Ohlašovna poruch veřejně dostupné telefonní služby	
1132000 až 132100	Rezerva pro ohlašovny poruch	
132101	Ohlašovna poruch ostatních veřejně dostupných služeb elektronických komunikací	
132102 až 132999	Rezerva pro ohlašovny poruch	
133000	Rezerva pro ohlašovnu volání	
133001	Telefonické podávání telegramů	
133002	Ohlašovna národních volání	
133003 až 133007	Ohlašovna mezinárodních volání	
133008	Rezerva pro ohlašovnu mezinárodních volání	
133009	Ohlašovna účelové telefonní sítě	
133010 až 133989	Rezerva pro nekomerční služby operátorů	
133990 až 133993	Ohlašovna národních volání	
133994 až 133999	Rezerva pro ohlašovny národních volání	
13400 až 13999	Rezerva pro nekomerční služby operátorů	

1) Číslo se nezveřejňuje v telefonním seznamu.

4. 4. Zkrácená telefonní čísla pro přístup ke službám s kódem SAC = 14
14000 až 14500	Služby pro zdravotně postižené, sociální a zdravotní služby, havarijní služby, informační, asistenční a bezpečnostní služby	
14501 až 14999	Rezerva pro zdravotně postižené, sociální a zdravotní služby, havarijní služby, informační služby	

4.5. Zkrácená telefonní čísla tísňových volání s kódem SAC = 15
150	Hasičský záchranný sbor	
151	Rezerva pro národní tísňové volaní	
152	Ministerstvo vnitra - Generální ředitelství Hasičského záchranného sboru	1)
153	Rezerva pro národní tísňové volání	
154	Rezerva pro národní tísňové volaní	
155	Zdravotní záchranná služba	
156	Obecní policie	
157	Rezerva pro národní tísňové volaní	
158	Policie České republiky	
159	Rezerva pro národní tísňové volaní	

1) Číslo je určeno pro testování, nezveřejňuje se v telefonním seznamu.

4. 6. Zkrácená telefonní čísla pro přístup ke službám s kódem SAC = 16
1600 až 1699	Směrování globálních služeb 	

4. 7. Zkrácená telefonní čísla pro přístup ke službám s kódem SAC = 17 a s kódem SAC = 18
1700 až 1799	Rezerva	
1800 až 1899	Rezerva	

4. 8. Zkrácená telefonní čísla pro přístup ke službám s kódem SAC = 19
190 až 198	Rezerva	
199	Protikorupční linka	

5. Kódy číslovacích oblastí (kódy TC)
Kódy TC	Číslovací oblast
21),311),321)	Hlavní město Praha, Středočeský kraj
35	Karlovarský kraj
37	Plzeňský kraj
38, 39	Jihočeský kraj
41, 47	Ústecký kraj
46	Pardubický kraj
48	Liberecký kraj
49	Královéhradecký kraj
51, 53, 54	Jihomoravský kraj
55, 59	Moravskoslezský kraj
56	Kraj Vysočina
57	Zlínský kraj
58	Olomoucký kraj
01 až 09, 20, 30, 33, 34, 36, 40, 42, 43, 44, 45, 50, 52	Rezerva

1) Krajskou příslušnost telefonního čísla určuje geografická poloha koncového bodu veřejné pevné komunikační sítě.

6. Přístupové kódy k síti elektronických komunikací
Přístupové kódy k síti
(DNe)	Síť elektronických komunikací	Číslice následující po přístupovém kódu	Poznámky
A	B	C	D
600	Rezerva pro veřejné mobilní sítě					
601 až 608	Veřejná mobilní telefonní síť					Nelze použít pro poskytování veřejně dostupné telefonní služby v pevném místě.
609, 620 až 699	Rezerva pro veřejné mobilní sítě					
61	Rezerva pro veřejné komunikační sítě určené pro přístup ke konvergovaným službám					
700	Veřejná síť univerzálních osobních telekomunikací (UPT) podle doporučení ITU-T E.168, ITU-T F.851 a ITU-T F.852					
702 až 705	Veřejná mobilní telefonní síť					Nelze použít pro poskytování veřejně dostupné telefonní služby v pevném místě.
706 až 719	Rezerva pro veřejné mobilní sítě					
72, 73	Veřejná mobilní telefonní síť					Nelze použít pro poskytování veřejně dostupné telefonní služby v pevném místě.
74 až 76	Rezerva pro veřejné mobilní telefonní sítě					
77	Veřejná mobilní telefonní síť					Nelze použít pro poskytování veřejně dostupné telefonní služby v pevném místě.
78	Rezerva pro veřejné mobilní sítě					
7900 až 7999	Veřejná mobilní telefonní síť					Nelze použít pro poskytování veřejně dostupné telefonní služby v pevném místě.
910	Veřejné komunikační sítě pro přenos hlasu					Pro poskytování veřejně dostupné telefonní služby je možné využít nomadicitu koncového bodu sítě.
911 až 919	Rezerva pro veřejné komunikační sítě určené pro přenos hlasu					
971	Přístup k síti Internet prostřednictvím poskytovatele přístupu ke službě					
976	Přístup k veřejné datové síti a k síti Internet s vyjádřenou cenou prostřednictvím poskytovatele přístupu ke službě.	+	+			Kombinace číslic A, B určuje výši ceny volání za minutu v Kč vč. DPH.
Pokud A=0, pak B≠0.

7. Přístupové kódy ke službě elektronických komunikací
Přístupové kódy
(SAC)	Služba elektronických komunikací	Číslice následující po přístupovém kódu	Poznámky
A	B	C	D
800	Přístup ke službám na účet volaného podle normy ETS 300 208 a doporučení ITU-T E.152	+	+			
800	Přístup ke službám přímého volání ze zahraničí do vlastní země (Home Country Direct) podle doporučení ITU-T E. 153	+	+	+	+	A=0, B=0Kombinace číslic C, D určuje poskytovatele přístupu ke službě
801 až 809	Rezerva pro přístup ke službám se sdílenými náklady					
810 až 819	Přístup ke službám se sdílenými náklady podle normy ETS 300 710 a doporučení ITU-T E.154					
820 až 829	Přístup ke službám virtuálních volacích karet podle normy ETS 300711 a doporučení ITU-T E.116 a ITU-T E.118					
830 až 839	Přístup ke službám se sdílenými náklady podle normy ETS 300 710 a doporučení ITU-T E.154					
840 až 842, 847 až 849	Přístup ke službám univerzálního přístupového čísla podle normy ETS 300 710 a doporučení ITU-T E.154					
843 až 846	Přístup ke službám se sdílenými náklady podle normy ETS 300 710 a doporučení ITU-T E.154					
850 až 899	Rezerva pro přístup ke službám se sdílenými náklady					
900	Přístup ke službám s vyjádřenou cenou - hlasové služby - zejména obchodní, odborné, inzertní a soutěžní služby podle normy ETS 300 712 a doporučení ITU-T E.155	+	+			Pokud číslice A=0, pak 1 číslice B≠0.Kombinace číslic A, B určuje výši ceny volání v Kč za minutu, vč. DPH.
901 až 904	Rezerva pro přístup ke službám s vyjádřenou cenou zejména obchodní, odborné, inzertní a soutěžní služby					
905	Přístup ke službám s vyjádřenou cenou - hlasové služby - jednorázová cena za spojení podle normy ETS 300 712 a doporučení ITU-T E.155	+	+			Číslice A≠0Desetinásobek kombinace číslic A, B určuje výši ceny za jedno volání v Kč, vč. DPH
906	Přístup ke službám s vyjádřenou cenou -hlasové služby -zejména obchodní, odborné, inzertní a soutěžní služby podle normy ETS 300 712 a doporučení ITU-T E.155	+	+			Pokud číslice A=0, pak 1 číslice B≠0.Kombinace číslic A, B určuje výši ceny volání v Kč za minutu, vč. DPH.
907	Rezerva pro přístup ke službám s vyjádřenou cenou zejména obchodní, odborné, inzertní a soutěžní služby					
908	Přístup ke službám s vyjádřenou cenou -hlasové služby jednorázová cena za spojení podle normy ETS 300 712 a doporučení ITU-T E.155	+	+			Kombinace číslic A, B určuje výši ceny zajedno volání v Kč, vč. DPH.
909	Přístup ke službám s vyjádřenou cenou -hlasové služby - zábavné služby pro dospělé podle normy ETS 300 712 a doporučení ITU-T E.155	+	+			Pokud číslice A=0, pak 1 číslice B≠O.Kombinace číslic A, B určuje výši ceny volání v Kč za minutu, vč. DPH.
92	Rezerva pro přístup ke službám s vyjádřenou cenou					
940 až 949	Rezerva pro přístup ke službám s vyjádřenou cenou					

Vysvětlivka:
Symbol „+“ označuje regulované číslice telefonního čísla z rozsahu 0 až 9, pokud v tabulce není uvedeno jinak.

8. Směrovací kódy
Směrovací kódy	Veřejná komunikační síť nebo služba elektronických komunikací	Poznámka
701	Přístup k veřejné síti univerzálních osobních telekomunikací (UPTAN) podle doporučení ITU-T E.168, ITU-T F.851 aITU-TF.852	Po směrovacím kódu následuje kombinace 3 číslic A,B,C a kód země České republiky (420). Přístupové číslo UPTAN je 9 místné. Kombinace číslic A,B,C určuje poskytovatele služby univerzálních osobních telekomunikací. Směrovací kód se přiděluje jako součást přístupového čísla UPTAN.
970	Přístup k veřejné komunikační síti určené pro přenos hlasu prostřednictvím internetového protokolu	Po volbě směrovacího kódu se volí telefonní číslo nebo mezinárodní přestupný znak a mezinárodní číslo. Směrovací kód se nepřiděluje.
977	Přístup k veřejným datovým sítíma interaktivním službáms výjimkou přístupu k sítiInternet	Po volbě směrovacího kódu se volí mezinárodní datové číslo. Směrovací kód se nepřiděluje.
978 až 979	Rezerva pro přístup k veřejným datovým sítím a interaktivním službám s výjimkou přístupu k síti Internet	
93	Celostátní záznamníková služba a služba předávání hlasových zpráv	Délka telefonního čísla je 11 číslic. Směrovací kód se přiděluje.
960 až 969	Celostátní záznamníková služba a služba předávání hlasových zpráv	Délka telefonního čísla je 9 až 12 číslic. Směrovací kód se přiděluje.

9. Přístupové kódy k neveřejným komunikačním sítím
Přístupové kódy	Druh neveřejných sítí	Poznámka
95000 až 95999	Přístup k neveřejným komunikačním sítím	Délka telefonního čísla je 9 číslic.
972 až 974	Přístup k neveřejným komunikačním sítím	Délka telefonního 1 čísla je 9 číslic.
975	Rezerva přístupu k neveřejným komunikačním sítím	
980	Přístup k virtuální neveřejné komunikační síti (VPN)	Délka telefonního 1 čísla je 9 až 12 číslic.
981 až 982	Rezerva pro přístup k virtuální neveřejné komunikační síti (VPN)	
983	Přístup k virtuální neveřejné komunikační síti (VPN)	Délka telefonního 1 čísla je 7 číslic.
984 až 988	Rezerva pro přístup k virtuální neveřejné komunikační síti (VPN)	
98900 až 98999	Přístup k virtuální neveřejné komunikační síti (VPN)	Délka telefonního čísla je 9 číslic.
990 až 999	Rezerva	

10. Formáty lehce zapamatovatelných čísel

Formáty lehce zapamatovatelných čísel jsou:

10.1 SAC YYY ZZZ, nebo SAC XYZ XYZ, kde kód SAC je trojmístný a kde X, Y a Z je v čísle jedna jediná hodnota z intervalu 0 až 9;

10.2 DNe YYY ZZZ, nebo DNe XYZ XYZ, kde kód DNe je trojmístný a kde X,Y a Z je v čísle jedna jediná hodnota z intervalu 0 až 9;

10.3 SAC XYX YXY, kde kód SAC je trojmístný a kde X a Y je v čísle jedna jediná hodnota z intervalu 0 až 9;

10.4 DNe XYX YXY, kde kód DNe je trojmístný a kde X a Y je v čísle jedna jediná hodnota z intervalu 0 až 9;

10.5 SAC XYZ UVW nebo DNe XYZ UVW, kde kód SAC je trojmístný, kód DNe je trojmístný a kde X je jedna jediná hodnota z intervalu 0 až 4 a hodnoty Y, Z, U, V, W následují vzestupně s přírůstkem o velikosti „1", nebo X je v čísle jedna jediná hodnota z intervalu 5 až 9 a hodnoty Y, Z, U, V, W následují sestupně s úbytkem o velikosti „1".

11. Formát mezinárodního identifikátoru účastníka mobilní telefonní sítě
Formát mezinárodního identifikátoru účastníka mobilní telefonní sítě

kde je:

MCC - mezinárodní kód mobilní telefonní sítě,

MNC - kód mobilní telefonní sítě,

MSIN - identifikační číslo účastníka mobilní telefonní sítě,

IMSI - mezinárodní identifikátor účastníka mobilní telefonní sítě.

Příloha č. 2 k vyhlášce č. 117/2007 Sb.
Číslovací plán veřejných datových sítí

1. Formát mezinárodního datového čísla
1. Formát mezinárodního datového čísla

kde je:

DCC - datový kod země, 3 číslice,

NN - národní datové číslo, maximálně 11 číslic,

DNIC - identifikační kód veřejné datové sítě, 4 číslice,

NTN - síťové koncové datové číslo, maximálně 10 číslic,

N - číslo veřějné dátové sítě, 1 číslice

B - první číslice NTN.

2. Formát mezinárodního datového čísla koncových bodů neveřejných datových sítí připojených na veřejné datové sítě
2. Formát mezinárodního datového čísla koncových bodů neveřejných datových sítí připojených na veřejné datové sítě

kde je:

DCC - datový kód země, 3 číslice,

N - číslo veřejné datové sítě, 1 číslice,

DNIC - identifikační kód veřejné datové sítě, 4 číslice,

PNIC - identifikační kód neveřejné datové sítě, 2 až 6 číslic; první číslice nabývá hodnot z intervalu 2 až 9, kód PNIC identifikuje koncový bod veřejné datové sítě, který je přístupovým bodem pro neveřejnou datovou síť,

PvtNTN - číslo koncového bodu neveřejné datové sítě, 4 až 8 číslic.

Příloha č. 3 k vyhlášce č. 117/2007 Sb.
Číslovací plán síťových směrovacích čísel

1. Formát síťového směrovacího čísla ve sdružené adrese s telefonním číslem

1.1Formát síťového směrovacího čísla ve sdružené adrese s telefonním číslem

1.2Formát síťového směrovacího čísla ve sdružené adrese s telefonním číslem

kde je:

C14 - kód síťového směrovacího čísla vyjádřený v hexadecimální soustavě má hodnotu 14,

ExID - identifikační číslo ústředny, 4 číslice,

0 - číslo 0 (nula) určuje, že následuje identifikační číslo sítě,

OpID - identifikační číslo sítě, 3 číslice,

DN - telefonní číslo, maximálně 9 číslic,

NRN - síťové směrovací číslo.

2. Formát síťového směrovacího čísla pro směrování volání na čísla tísňových volání a směrování volání na zkrácená telefonní čísla pro přístup ke službám

Formát síťového směrovacího čísla pro směrování volání na čísla tísňových volání a směrování volání na zkrácená telefonní čísla pro přístup ke službám

kde je:

C14 - kód síťového směrovacího čísla, má hodnotu 14,

ExID - identifikační číslo ústředny, 4 číslice,

NRN - síťové směrovací číslo.

Příloha č. 4 k vyhlášce č. 117/2007 Sb.
Číslovací plán signalizačních sítí se signalizačním systémem č. 7

1. Formát kódu mezinárodního signalizačního bodu mezinárodní signalizační sítě se signalizačním systémem č. 7
Kód mezinárodního signalizačního bodu (14 bitů)
Kód signalizační oblasti nebo sítě (11 bitů) 	Kód identifikace signalizačního bodu (3 bity)
Kód identifikace geografické zóny (3 bity)	Kód identifikace oblasti nebo sítě (8 bitů)
NML	KJIHGFED	CBA

Poznámky:

První vyhodnocovaný bit kódu mezinárodního signalizačního bodu je bit A.
Kódy signalizačních oblastí pro Českou republiku jsou 2-060, 2-228, 2-229, 2-230, 2-231 a 6-234.

2. Formát kódu signalizačního bodu přechodové signalizační sítě se signalizačním systémem č. 7
Kód signalizačního bodu přechodové sítě (14 bitů)
Kód identifikace operátora nebo jiného subjektu (SPCP) (6 bitů)	Kód identifikace individuálního signalizačního bodu (SPCb) (8 bitů)
N' M' L' K' J´ T´	H' G' F' E' D' C' B' A'

Poznámka:

První vyhodnocovaný bit kódu signalizačního boduje bit A'.

3. Hodnoty síťových indikátorů signalizačních sítí se signalizačním systémem č. 7
3. Hodnoty síťových indikátorů signalizačních sítí se signalizačním systémem č. 7

kde je:

NI - síťový indikátor,

SS č. 7 - signalizační systém č. 7.

Příloha č. 5 k vyhlášce č. 117/2007 Sb.
Číslovací plán čísel identifikujících vydavatele mezinárodních telekomunikačních platebních karet a vydavatele identifikačních účastnických karet

1. Formát základního čísla účtu

Formát základního čísla účtu

kde je:

MII - identifikátor hlavního odvětví,

IIN - identifikátor vydavatele karty,

L - Luhnova kontrolní číslice.

Příloha č. 6 k vyhlášce č. 117/2007 Sb.
Číslovací plán mnemotechnických adres veřejných administračních managementových domén pro systém zprostředkování zpráv

l. Tabulka atributů mnemotechnické adresy
Atributy	Název atributu	Status	Max. počet znaků
C	Jméno země	P	2
A	Jméno ADMD	P	16
P	Jméno PRMD	P v případě, že existuje	16
PN	Osobní jméno	V	64
S	Příjmení	V	40
G	Jméno	V	16
I	Iniciály	V	5
Q	Generační označení	V	3
0	Název organizace	V	64
OU	Organizační jednotka	V	32
CN	Společné jméno	V	64

kde je:

P - povinný atribut,

V - volitelný atribut.

2. Využití znaků v mnemotechnických adresách veřejných administračních managementových domén a neveřejných managementových domén

Názvy atributů mnemotechnické adresy veřejné administrační managementové domény nebo neveřejné managementové domény mohou být vytvořeny pouze z následujících znaků:

a) velkých písmen z Mezinárodní referenční abecedy podle doporučení CCITT T.50 (bez znaků s diakritickými znaménky) „ A, B, C, D,......Z ",

b) malých písmen z Mezinárodní referenční abecedy podle doporučení CCITT T.50 (bez znaků s diakritickými znaménky) „ a, b, c, d,......z ",

c) číslic „0,1,.............9",

d) znaku mezera,, ",

e) znaku apostrof „ ' ",

f) znaku levá závorka „ ( ",

g) znaku pravá závorka „ ) ",

h) znaku plus „ + ",

i) znaku čárka „ , ",

j) znaku pomlčka „-",

k) znaku tečka „ . ",

l) znaku lomítko „ /",

m) znaku dvojtečka „ : ",

n) znaku rovnítko „ = ",

o) znaku otazník „ ? ".

Nelze použít jména veřejných administračních managementových domén nebo neveřejných managementových domén, která se liší pouze počtem nebo umístěním znaků „mezera" nebo velkými či malými písmeny.

Poznámky pod čarou

1) Doporučení Mezinárodní telekomunikační unie ITU-T E.169.